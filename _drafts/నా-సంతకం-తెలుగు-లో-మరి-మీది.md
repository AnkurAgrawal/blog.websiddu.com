---
layout: post
title: నా సంతకం తెలుగు లో మరి మీది?
language: te
cover: images/covers/telugu-talli.jpg
---

దేశ భాష లందు తెలుగు లెస్స అని శ్రీ కృష్ణ దేవరాయలు అన్నట్టు మన తెలుగు భాష  నిజంగా నే వినసొంపైన భాష. ఈ ఆధునిక యుగం లో మన తేనె లొలుకు తెలుగు భాషా కి ప్రచుర్యం తగ్గుపోతుంటే, చూస్తూ ఉండటం తప్ప నేను ఏమి చేయగలను? ప్రతి రోజు పెరుగుతున్న సాంకేతిక పరిజ్ఞానం వల్ల మన ఈ తరం పిల్లలు స్వచమైన తెలుగు మాట్లాడటం, చదవటం మరియు  వ్రాయటం పూర్తిగా మర్చిపోతారు ఏమో? ఈ కాలం చదువులు అలా ఉన్నయి మరి. ప్రతి ఒక్కరు ఆంగ్ల మాధ్యమం లో చదువుతూ మాతృ భాష ని ద్వితీయా భాష గా లేదా త్రితీయ భాష గా చూస్తున్నారు. నా అదృష్టం కొద్దీ నేనే నా ఉన్నత పాఠశాల తెలుగు మాధ్యమం లో చదువుకున్నాను. ఈ కారణం గా నాకు తెలుగు మాట్లాడటం, చదవటం మరియు  వ్రాయటం బాగానే వచ్చు. నేను ఇప్పుడు అమెరికా లో ఉంటున్నా తెలుగు ఫై అభిమానం మాత్రం తగ్గలేదు. చాలా రోజులు నుంచి ఈ వ్యాసం రాధాం  అనుకుంటున్నా కానీ ఇప్పటికి కుదరియింది.


ఇప్పుడు ఉన్న సమయం లో రోజువారి కార్యకలాపాలకు పూర్తి తెలుగు వాడటం చాల కష్టం. కనీసం మన ఆధీనం లో ఉన్న వాటిని అయినా తెలుగు లో వాడదాం. ఉదాహరణకు మన సంతకం, మన మాతృ భాష లో చేదాం. నేను ఇప్పటి కీ నా సంతకం తెలుగు లోనే చేస్తాను. దాని వెనక ఒక చిన్న కథ ఉంది. నేను పదవ తరగతి చదువుతునప్పుడు నా సంతకం ఆగ్లం లో నీ ఉండడేది. ఉన్నత పాఠశాల తెలుగు మాధ్యమం కావటం వల్ల అంతా  తెలుగు లోనే. నా ఇంటర్మీడియట్ నలంద కళాశాల లో చదివాను. అక్కడ చాలా మంది నా తోటి విద్యార్థులకు తెలుగు చదవటం రాయటం రాదు అని తెలుసుకుని నివ్వెర పోయాను. దానికి తోడు రాదు అన్ని గర్వంగా చెప్పుకోవటం. తెలుగు మాధ్యమం లో చదివిన వాళ్ళని తెలియకున్నా చులకనగా చూడటం. అప్పుడు నాకున్న తెలుగు భాష పై అభిమానం ఇంక్కా పెరిగింది. అప్పుడు అనిపించింది అందరికి చెప్పాలి అన్ని నేను తెలుగు వాడిని నాకు తెలుగు అంటే ఇష్టం మరియు తెలుగు వాడ్ని అయినందుకు గర్వపడుతున్నాను అని. అప్పుడు నాకు తట్టిన ఒక ఆలోచనే తెలుగు లో సంతకం చేయటం. అప్పటినుంచి నేను ఎప్పుడు తెలుగు లోనే సంతకం చస్తాను.


ఆశ్చర్య్ర మైన విషయం ఏమిటిఅంటే తెలుగు రాష్ట్రం లోనే నేను తెలుగు లో సంతకం చేయటం పై వాళ్ల సందేహత వ్యక్తం చేశారు. అంత ఎందుకు మా నాన్న కూడా నా తెలుగు సంతకం పై వ్యతిరేఖత తెలిపారు. కానీ నా నిర్యానికి అడ్డు చెప్పలేదు. ఇలా చాలా మంది నా సంతకం గురించి మాట్లాడారు. ఇంకొక సంఘటన మీతో పంచుకుంటా. నేను నా పాసుపోర్టు కు ధరఖాస్తు చేస్తున్నపుడు కూడా నా సంతకం తెలుగు లో నీ చాశాను. కానీ అక్కడ ఉన్న అధికారి నా సంతకం చూసి తెలుగు లో సంతకం చెల్లదు అన్నాడు. నాకు అప్పుడు అనిపించింది నేను ఆంధ్ర ర్రాష్ట్రం లోనే  ఉన్నానా అని. పైగా ఆ అధికారి చెప్పిన  కారణం “నువ్వు విమానాశ్రయం లో ఉన్నపుడు నీ తెలుగు సంతకం చూసి అక్కడి అధికారులు నువ్వు నిరక్షరాస్యుడవు ని వెనక్కి పంపేస్తారు” ఇది వింటే ఇప్పటికి నాకు నవ్వు వస్తుంది. ఆ అధికారిని ఆలా అక్కడైనా రాసి ఉందా, ఉంటె వైస్ రాజశేఖరరెడ్డి (అప్పటి ముఖ్యమంత్రి) తెలుగు లోనే సంతకం చస్తారు వారిని వెన్నకి పంపేరా అని అడిగా. దానీతో పాటు నందమూరి తారక రామారావు గారు కూడా తెలుగు లో నీ సంతకం పెడతరు నేను పెడితే తప్పు ఏంటి అని అడిగా. దానితో పాటు తెలుగు లో సంతకం చేసే కొందరి ప్రముఖుల పేర్లు  చెప్పా. ఆ అధికారి కి నుంచి సమాధాం లేదు. ఇంకా చేసేది ఏమి లేక నా ధరకాస్తును అంగీకరించాడు.






అప్పుడు అర్థం అయ్యింది తెలుగు భాష అంతే వాళ్లకు ఎంత చులకనో.
